# Θαλάσσιο απορριμματοφόρο
από την ομάδα: Πλαστικών Απορριμμάτων Συλλεκτική Ομάδα Κέρκυρας (Π.Α.Σ.Ο.Κ.)<br />
Αποθετήριο του 4ου Γ.Ε.Λ. Κέρκυρας για στην συμμετοχή στον 4ο Διαγωνισμό Ανοιχτών Τεχνολογιών<br /><br />

## Αναλυτική περιγραφή ιδέας
Στις μέρες μας, τα σκουπίδια κυριαρχούν τις θάλασσες και τις ακτές φέρνοντας τους πολίτες σε έναν αφόρητο και ανθυγιεινό τρόπο ζωής. Για αυτόν τον λόγο, η γενιά μας καλείται να λάβει δράση για την επίλυση αυτού του προβλήματος. Έτσι, ως ρομποτική ομάδα του 4ου Γενικού Λυκείου Κέρκυρας, σκοπεύουμε να κατασκευάσουμε μία αυτόματη συσκευή η οποία θα συλλέγει απορρίμματα από την θάλασσα.  
Αρχικά, το ρομπότ μας θα περιφέρεται εσκεμμένα στον κόλπο της πόλης της Κέρκυρας (ανεμόμυλος) μαζεύοντας απορρίμματα από την επιφάνεια της θάλασσας και αδειάζοντας τα, στον τόπο επιστροφής. Το ρομπότ θα εντοπίζεται με GPS μέσω μιας εφαρμογής η οποία θα κωδικοποιηθεί με ανώτερο σκοπό την ανίχνευση του. Επιπροσθέτως, η συγκεκριμένη εφαρμογή θα έχει την ικανότητα να δώσει εντολή στο ρομπότ να επιστρέψει στον τόπο αποβολής των απορριμμάτων ανέπαφα. 
Επιπλέον, τα απορρίμματα θα μαζεύονται με ένα ειδικό δίχτυ το οποίο με αυτοματισμούς θα συλλέγει και θα συγκρατεί τα απορρίμματα μέχρι την απομάκρυνση τους στην βάση του. Τέλος, θα υπάρχει ένα ηλιακό πάνελ στη κορυφή του ρομπότ που θα εξασφαλίζει την απαραίτητη ενέργεια καθ’ όλη τη διάρκεια της ημέρας ή τουλάχιστον την επαρκή φόρτιση των μπαταριών που θα κινούν το ρομπότ.
Αυτή η εμπειρία θα είναι μόνο η αρχή καθώς ο ανώτατος στόχος μας είναι η σωτηρία των θαλασσών. Όταν το τελικό μοντέλο έχει ολοκληρωθεί και λειτουργεί στην εντέλεια, εφόσον δεχτεί θετική ανταπόκριση και εγκριθεί από την επιτροπή, θα προσπαθήσουμε να το κατασκευάσουμε ίσως με την συνεργασία ή/και την εποπτεία κάποιου Πανεπιστημιακού τμήματος σε πραγματικές διαστάσεις.


#Λίστα προτεινόμενου εξοπλισμού
Η τεχνολογία που θα χρησιμοποιηθεί είναι η εξής: ο εγκέφαλος του ρομπότ θα είναι ένα raspberry pi 4 ίσως σε συνδυασμό με κάποιο Arduino. Κύρια γλώσσα προγραμματισμού που θα χρησιμοποιηθεί θα είναι python και η C για το Arduino. 
Για την ομαλή κίνηση του ρομπότ θα χρησιμοποιηθεί ένας PID controller που θα οδηγεί 2 κινητήρες (έναν σε κάθε πλευρά του ρομπότ). Για την εντόπιση απρόβλεπτων αντικειμένων θα ενσωματωθεί σένσορας απόστασης αντικειμένων προγραμματισμένος κατάλληλα για την ανίχνευσή τους. Όσον αφορά τον προσανατολισμό του ρομπότ θα τοποθετηθεί γυροσκόπιο και GPS module. Για την παρακολούθηση της κατάστασης του ρομπότ και την αναγνώριση της ολοκλήρωσης της συλλογής των αποβλήτων, μία κάμερα goPro θα παρευρίσκεται σε ένα χώρο πάνω από το δίχτυ.
Πιο συγκεκριμένα θα υπάρχουν πλαστικοί σωλήνες που θα έχουν ρόλο επίπλευσης και κάλυψης των καλωδίων που θα το διαπερνούν για την αδιαβροχοποίηση τους, Πλαστικά πάνελ τα οποία θα βρίσκονται πάνω από το νερό και θα περιέχουν όλα τα συστήματα του ρομπότ, μεταλλικοί ράβδοι από stainless steel όπου θα κρατούν τα πλαστικά πάνελ με τους σωλήνες και ακόμη θα συνδέουν τους κινητήρες με το υπόλοιπο ρομπότ. 
